<!DOCTYPE html>
<html prefix="og: https://ogp.me/ns#" class="mdui-theme-dark" data-theme="dark">
<head>
  <meta http-equiv="content-type" content="text/html; charset=utf-8">
  <meta content="width=device-width, initial-scale=1.0, maximum-scale=1.0, user-scalable=0" name="viewport">
  <meta name="keywords" content="">
  <meta name="description" content="">
  <meta name="author" content="LIN">
  <meta name="generator" content="Hexo 7.2.0">
    <meta name="description" content="滕王阁序王勃〔唐代〕　　豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。(豫章故郡 一作：南">
<meta property="og:type" content="article">
<meta property="og:title" content="滕王阁序">
<meta property="og:url" content="http://example.com/2024/06/10/%E6%BB%95%E7%8E%8B%E9%98%81%E5%BA%8F/index.html">
<meta property="og:site_name" content="LIN的小窝">
<meta property="og:description" content="滕王阁序王勃〔唐代〕　　豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。(豫章故郡 一作：南">
<meta property="og:locale" content="zh_CN">
<meta property="article:published_time" content="2024-06-09T20:08:29.000Z">
<meta property="article:modified_time" content="2024-06-09T20:09:05.202Z">
<meta property="article:author" content="LIN">
<meta property="article:tag" content="文章">
<meta name="twitter:card" content="summary">
      <link rel="icon" href="">
      <title>
        
          滕王阁序 - LIN的小窝
              
      </title>
      
<link rel="stylesheet" href="/css/site.css">

      
<link rel="stylesheet" href="/css/mdui_2.0.3/mdui.css">

      <style>
        /*禁用mdui对code的样式，因为它干扰了prism.js*/
        .mdui-prose pre code {
          background-color: transparent;
          padding: 0px 0px;
        }
      </style>
      
<script src="/css/mdui_2.0.3/mdui.global.js"></script>

      
<script src="/fancybox/fancybox.umd.js"></script>

      
<link rel="stylesheet" href="/fancybox/fancybox.css">

      
<script src="/carousel/carousel.umd.js"></script>

      
<link rel="stylesheet" href="/carousel/carousel.css">

      
<link rel="stylesheet" href="/css/prism.css">

          
<link rel="stylesheet" href="/css/katex.min.css">

            
<link rel="stylesheet" href="/css/font-material-icon-filled/MaterialIconFilled.css">

              <!-- Filled -->
              <script>window.$=mdui.$</script>
</head>

  <body class="line-numbers">
    <mdui-layout>
      <mdui-top-app-bar>
        <mdui-button-icon icon="menu" id="menu-btn">
        </mdui-button-icon>
        <mdui-top-app-bar-title>
          LIN的小窝
        </mdui-top-app-bar-title>
        <div style="flex-grow: 1"></div>
        
      </mdui-top-app-bar>
      <mdui-navigation-drawer close-on-overlay-click close-on-esc id="drawer">
    <mdui-list>
        
            
            <mdui-list-item rounded icon="/"
                href="/"
                
                
                rel="next">
                Home
            </mdui-list-item>
            
            
            
            <mdui-list-item rounded icon="/"
                href="/categories"
                
                
                rel="next">
                catorgories
            </mdui-list-item>
            
            
            
            <mdui-list-item rounded icon="/"
                href="/tags"
                
                
                rel="next">
                Tags
            </mdui-list-item>
            
            
            
            <mdui-list-item rounded icon="/"
                href="/archives"
                
                
                rel="next">
                Archives
            </mdui-list-item>
            
            
            
            <mdui-list-item rounded icon="/"
                href="https://space.bilibili.com/174456263?spm_id_from=333.1007.0.0"
                
                
                rel="next">
                About
            </mdui-list-item>
            
            
    </mdui-list>
</mdui-navigation-drawer>
        <mdui-layout-main style="min-height: 800px;" id="main">
          <div style="padding-left: 16px;padding-right: 16px;" id="content">
            <mdui-card variant="filled" style="padding: 16px;width: 100%;">
  <div class="mdui-prose post" id="post-all">
    <h1 style="margin-bottom: 8px;">
      滕王阁序
    </h1>
    <span class="post-date">
      <mdui-icon name="date_range" style="vertical-align: text-bottom;font-size: 18px;"></mdui-icon>
      2024-06-10 04:08:29 &nbsp; <mdui-icon name="update"
          style="vertical-align: text-bottom;font-size: 18px;"></mdui-icon>
        2024-06-10 04:09:05
    </span>
    <br>
    <span>
        分类
          
              <br>
      </span>
      
        
          标签
            
              <a href="/tags/%E6%96%87%E7%AB%A0/">
                文章
              </a>
              
                
                  <!-- photos gallery -->
                  
                      <!-- content -->
                      <h2 id="滕王阁序"><a href="#滕王阁序" class="headerlink" title="滕王阁序"></a>滕王阁序</h2><h3 id="王勃〔唐代〕"><a href="#王勃〔唐代〕" class="headerlink" title="王勃〔唐代〕"></a>王勃〔唐代〕</h3><p>　　<em><strong>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。(豫章故郡 一作：南昌故郡；青霜 一作：清霜)</strong></em></p>
<p>　　<em><strong>时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。（天人 一作：仙人；层峦 一作：层台；即冈 一作：列冈；飞阁流丹 一作：飞阁翔丹）</strong></em></p>
<p>　　<em><strong>披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨，雁阵惊寒，声断衡阳之浦。(迷津 一作：弥津；云销雨霁，彩彻区明 一作：虹销雨霁，彩彻云衢)</strong></em></p>
<p>　　<em><strong>遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。怀帝阍而不见，奉宣室以何年？(遥襟甫畅 一作：遥吟俯畅)</strong></em></p>
<p>　　<em><strong>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！(见机 一作：安贫；以犹欢 一作：而相欢)</strong></em></p>
<p>　　<em><strong>勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</strong></em></p>
<p>　　<em><strong>呜呼！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔。</strong></em><br>　　<em><strong>滕王高阁临江渚，佩玉鸣鸾罢歌舞。</strong></em><br>　　<em><strong>画栋朝飞南浦云，珠帘暮卷西山雨。</strong></em><br>　　<em><strong>闲云潭影日悠悠，物换星移几度秋。</strong></em><br>　　<em><strong>阁中帝子今何在？槛外长江空自流。</strong></em></p>

  </div>
</mdui-card>
<script>
  const $ = mdui.$;
  $("#post-all").find("img").each((index, ele) => {
    $(ele).replaceWith(`<a data-src="${$(ele).prop("src")}" class="fancybox-enabled" data-fancybox="picture" data-caption="${$(ele).prop("alt")}">${ele.outerHTML}</a>`)
  });
  Fancybox.bind(".fancybox-enabled", {
    on: {
      ready: () => {
        $("mdui-top-app-bar").addClass("invisible")
      }, close: () => {
        $("mdui-top-app-bar").removeClass("invisible")
      }
    }
  });
  
</script>

    
                    
              <br>
              <span></span>
          </div>
        </mdui-layout-main>
    </mdui-layout>
    
          <script>
            mdui.setColorScheme('#4fd8eb');
            const navigationDrawer = document.querySelector("#drawer");
            const mainlayout = document.querySelector("#main");
            const breakpointCondition = mdui.breakpoint();
            if (breakpointCondition.up('sm')) {
              if (localStorage.getItem('navigationDrawer') == null) {
                if("true"=="true")localStorage.setItem('navigationDrawer', "true");
              }
              if("true"=="true")navigationDrawer.setAttribute("open", (localStorage.getItem('navigationDrawer') == "true" ? true : false))
            }
            const menuBtn = document.querySelector("#menu-btn");
            menuBtn.addEventListener("click", () => {
              navigationDrawer.open = !navigationDrawer.open;
              if("true"=="true")localStorage.setItem('navigationDrawer', navigationDrawer.open.toString());
            });
            const searchBtn = document.querySelector("#search-dlg-btn");
            searchBtn.addEventListener("click", () => {
              document.querySelector("#search-dlg").open = true;
            });
          </script>
          
<script src="/js/prism.js"></script>

  </body>

</html>